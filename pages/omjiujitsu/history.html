
<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <!-- The above 3 meta tags *must* come first in the head; any other head content must come *after* these tags -->
    <meta name="description" content="">
    <meta name="author" content="">
    <link rel="icon" href="../favicon.ico">

    <title>Yawara Rødovre jiu-jitsu</title>

    <!-- Bootstrap core CSS -->
    <link href="../dist/css/bootstrap.min.css" rel="stylesheet">
    <link href="../dist/css/bootstrap-theme.min.css" rel="stylesheet">
    <link rel="stylesheet" type="text/css" href="../dist/css/Yawara.css">
    <!-- Custom styles for this template -->
    <link href="../dist/css/offcanvas.css" rel="stylesheet">
    
  
  <script src="../dist/js/jquery.min.js"></script>
  <script src="../dist/js/bootstrap.min.js"></script>
  <script src="../dist/js/menu.js"></script>
  </head>

  <body>
  <div id="menu">
  </div>
    

    <div class="container fill">
      <div class="row row-offcanvas row-offcanvas-right">

        <div class="col-xs-12 col-sm-12">
          <div class="jumbotron">
            <h1>Historien bag</h1>
          </div>
          <div>
          	Jiu-Jitsu har været kendt i mere end 6000 år – i Beni Hassans gravmæle ved Nilen i Ægypten har man fundet billedfriser, der viser rene Jiu-Jitsu greb. Fra en senere periode er lignende fremstillinger fundet i oldtidens græske templer – og man mener, at Alexander den Store har bragt Jiu-Jitsu med til Indien under sine togter. Af indierne har så kineserne og de tibetanske munke lært kunsten. Munkene måtte ikke bære våben og brugte Jiu-Jitsu som forsvar mod de røverbander, der huserede i bjergene.

Kineserne, der havde stor viden om det menneskelige legeme, udbyggede Jiu-Jitsuen, og satte den i et fastere system.

Man ved ikke med 100% sikkerhed hvem, der bragte denne kunst til Japan. Men mere og mere peger på en japansk læge ved navn Akiyama Shirobei Yoshitoki, der studerede i Peking. Af trang til eventyr rejste han ind i det indre Manchuriet og blev optaget i en hemmelig munkesekt. For at blive optaget i ekten måtte han love, at han aldrig ville forlade sekten og aldrig fortælle andre om, hvad der foregik i sekten. Efter et stykke tid havde han lært denne kunst til fuldkommenhed. Så forlod Akiyama sekten, højst sandsynligt i stilhed, og rejste tilbage til Japan. Her lukkede han sig inde i sit hus i 13 år for at forbedre kunsten. Herefter oprettede han en skole i Tokyo ved navn “Yoshin Ryu”. Denne skole blev stamskolen for japansk Jiu-Jitsu. Altså har kunsten ikke eksisteret i Japan mere end 300 år, dog har de forbedret og udviklet den.

Omkring 500 år e.Kr. blev der fremstillet et værk på seks bind , der tilsammen udgør et fuldstændigt videnskabeligt værk over Jiu-Jitsu. Dette værk blev skrevet i det kinesiske Shao-Lin kloster. Dette beviser at kunsten var kendt i Kina længe før den kom til Japan og understøtter tidsmæssigt beretningen om Akiyama.

De japanske samuraier (sværadel) begyndte omkring år 1000 e.v.t. at benytte Jiu-Jitsu i deres kampsystemer. Samuraierne var højtagtede personer i det japankse samfund, og for ikke at miste denne anseelse, lod de kun deres viden gå videre til deres børn eller andre særligt udvalgte personer. Samuraierne mistede efterhånden deres betydning og deres priviligerede stilling tabte de helt ved en lov i 1878.

Jiu-Jitsuen var nu på vej til at blive glemt, men blev reddet af en japansk student ved navn Jigoro Kano. Han begyndte som tyveårig at lære Jiu-Jitsu. Efter et par år hos foskellige kendte lærere, der arbejdede efter egne systemer, kunne han udvikle sit eget system, som han kaldte judo. Dette system var en sammenfatning af de bedste teknikker han havde lært plus et par nye. Det var også lykkedes ham at gøre den gamle, livsfarlige krigerkunst til en mere ufarlig sport, der kunne bruges til konkurrence. Efter 3 år havde hans nye system taget form nogenlunde som den er idag. Denne kunst bredte sig hurtigt i Japan og fortrængte de fleste andre Jiu-Jitsu systemer og blev Japans nationalsport. Tilgangen til Jigoro Kanos skole voksede og dette resulterede i oprettelsen af “Kodokan” i Tokyo. Judo blev nu også indført i børneskoler.

Det var Jigoro Kanos system der omkring århundredeskiftet fik udbredelse i mange europæiske lande med England først. Enkelte europæiske lande fik også besøg af japanske lærere, der repræsenterede de gamle Jiu-Jitsu systemer. Selvom Judo klart havde førestillingen i Japan havde nogle af de gamle skoler blevet ved – heriblandt Akiyamas “Yoshin Ryu”. Dem som bragte Jiu-Jitsu til England, var professor Yoki Tani fra “Kodokan” (repræsenterede Judo) og læreren Raku Uyenishi (repræsenterede et af de gamle systemer).

Den russisk-japanske krig gjorde sit til at styrke interessen om Jiu-Jitsu. Det skete til tider at de japanske soldater smed våbene og sprang ubevæbnede frem mod de russiske skyttegrave og dem der overlevede krydsilden dræbte modstanderne på tæt hold trods deres gevære og bajonetter. Under Første Verdenskrig brugte de engelske og franske soldater Jiu-Jitsu, og under Anden Verdenskrig blev det endnu mere benyttet bl.a. af faldskærmstropper og ved commando-raids. Tyskerne havde oprettet den kendte nærkampskole “Oraienburg”, hvor Jiu-Jitsu var grundlaget. Man skelner i dag mellem Budo og Jitsu metoderne. Alle Budoformerne er udviklet i det 20. årh. og er kampmetoder, der er så “udvandede”, at de kan bruges som idrætkonkurrencekampe, som f.eks. Judo, Aikido og Kendo. Mens Jitsuformerne, af hvilke faktisk kun Jiu-Jitsu er kendt i den vestlige verden, stadig bære præg af realistiske angreb og forsvar, så man ikke rigtig kan lave kampe inden for denne idræt. Dette er dog blevet gjort på et senere tidspunkt i form af en teknisk disciplin DuoGames og en semikontakt kampdisciplin Fighting, som rent faktisk er en JJ-fortolket blanding af karate og judo. Disse konkurrencesystemer har oprindelse i Europa og er primært udviklet under Ju-Jitsu International Federation og er i dag så anerkendt, at der afholdes officielle EM, VM og deltagelse ved WorldGames. Inden for DJU afholdes også reaktionbane, som er en reel semikontakt selvforsvarsbane. Læs om konkurrenceformerne under “Om Jiu-Jitsu” i menuen til venstre eller i artiklen “Hvad er DuoGames og Fighting”, som du finder på forsiden. Du kan også læse om DuoGames og Fighting på JJIF’s hjemmeside.
          </div>
        </div>
      </div>
    </div>
  </body>
</html>



